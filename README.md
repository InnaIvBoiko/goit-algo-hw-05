# Домашнє завдання до теми “Алгоритми пошуку”

У цьому практичному завданні ви закріпите такі навички:

• досліджувати ефективність алгоритмів шляхом вимірювання їх часу виконання,
• порівнювати різні алгоритми пошуку та використовувати той, який найкраще підходить для вашої задачі, враховуючи їх ефективність,
• вміти програмно реалізувати алгоритм у вигляді окремої програми.

## Опис домашнього завдання

### Завдання 1

Додайте метод `delete` для видалення пар ключ-значення таблиці `HashTable` , яка реалізована в конспекті.

### Завдання 2

Реалізуйте двійковий пошук для відсортованого масиву з дробовими числами. Написана функція для двійкового пошуку повинна повертати кортеж, де першим елементом є кількість ітерацій, потрібних для знаходження елемента. Другим елементом має бути "верхня межа" — це найменший елемент, який є більшим або рівним заданому значенню.

### Завдання 3

Порівняйте ефективність алгоритмів пошуку підрядка: Боєра-Мура, Кнута-Морріса-Пратта та Рабіна-Карпа на основі двох текстових файлів ([стаття 1](https://drive.google.com/file/d/18_R5vEQ3eDuy2VdV3K5Lu-R-B-adxXZh/view), [стаття 2](https://drive.google.com/file/d/18BfXyQcmuinEI_8KDSnQm4bLx6yIFS_w/view)). Використовуючи `timeit`, треба виміряти час виконання кожного алгоритму для двох видів підрядків: одного, що дійсно існує в тексті, та іншого — вигаданого (вибір підрядків за вашим бажанням). На основі отриманих даних визначте найшвидший алгоритм для кожного тексту окремо та в цілому.

## Підготовка та завантаження домашнього завдання

1. Створіть публічний репозиторій `goit-algo-hw-05`.
2. Виконайте завдання та відправте його у свій репозиторій.
3. Завантажте робочі файли на свій комп’ютер та прикріпіть їх у `LMS` у форматі `zip`. Назва архіву повинна бути у форматі `ДЗ5_ПІБ`.
4. Прикріпіть посилання на репозиторій `goit-algo-hw-05` та відправте на перевірку.

### Формат здачі

- Прикріплені файли репозиторію у форматі `zip` з назвою `ДЗ5_ПІБ`.
- Посилання на репозиторій.

## Критерії прийняття ДЗ

Прикріплені посилання на репозиторій `goit-algo-hw-05` та безпосередньо самі файли репозиторію у форматі `zip`.

### Завдання 1:

Код виконується, і метод `delete` видаляє задану пару ключ-значення в таблиці `HashTable`.

### Завдання 2:

Виконання коду повертає кортеж, де першим елементом є кількість ітерацій, потрібних для знаходження елемента. Другим елементом є "верхня межа" (найменший елемент, який є більшим або рівним заданому значенню).

### Завдання 3:

Програмно реалізовано алгоритми пошуку підрядка: Боєра-Мура, Кнута-Морріса-Пратта та Рабіна-Карпа.

На основі виконання кожного з трьох алгоритмів визначено найшвидший алгоритм для кожного з двох текстів.

Зроблено висновки щодо швидкостей алгоритмів для кожного тексту окремо та в цілому. Висновки оформлено у вигляді документа формату markdown.

## Формат оцінювання

Залік/незалік
